Art. 1 – Oggetto e ambito di applicazione
1.1 Le presenti condizioni generali regolano tutti i servizi, nessuno escluso, offerti tramite il portale all’url http://www.mycookin.com, di seguito denominato “il portale” o “il sito”, di proprietà e gestito da Alessio Di Salvo e Saverio Cammarata di seguito denominati “gestori del portale”.
1.2 I gestori del portale si riservano espressamente il diritto di prevedere, a fronte dell’offerta di servizi specifici, condizioni particolari per gli stessi in deroga a quanto previsto nelle presenti Condizioni Generali.
1.3 L’utilizzo del portale da parte dell’utente comporta accettazione incondizionata delle presenti Condizioni Generali. Per usufruire di servizi specifici quali l’accesso alla community l’utente dovrà preventivamente accettare le condizioni specifiche dettate dall’art. 6 delle presenti Condizioni Generali.

Art. 2 – Oggetto del servizio e funzionalità offerte dal sito
2.1 Il sito www.mycookin.com è stato realizzato dai gestori del portale con l’intento di creare un luogo di  scambio e di comunicazione di ricette tra gli utenti.
2.2 Il servizio fornito dai gestori del portale ha per oggetto la fruizione e la condivisione a titolo gratuito di contenuti multimediali di genere gastronomico, di seguito denominati “ricette”.
2.3 Il portale offre altresì la possibilità di accedere, previa registrazione obbligatoria, ad una community di utenti, di seguito denominata “la community”, attraverso la quale è possibile realizzare il proprio profilo utente di cui all’art. 6.1, caricare ricette alle condizioni e secondo i termini di cui al successivo art. 6.3, descrivere e commentare le proprie ricette e le ricette caricate dagli altri utenti o dai gestori del portale secondo i termini di cui al successivo art. 6.4.
Art. 3 – Contenuti del sito e relativi diritti di proprietà intellettuale
3.1 Tutti i contenuti del portale quali, solo a titolo esemplificativo, loghi, marchi, immagini, suoni, brani, software, icone e grafici sono di proprietà di Alessio Di Salvo e Saverio Cammarata o dei loro licenzianti e come tali sono protetti dalla normativa nazionale e internazionale sui diritti d’autore e i diritti connessi.
3.2 I marchi dei gestori del portale presenti sul sito non possono essere utilizzati senza l’espresso consenso dei titolari.
3.3 La compilazione dei contenuti del portale i codici sorgente, le formule, le banche dati e ogni applicazione utilizzata  nella strutturazione del portale sono di proprietà di Alessio Di Salvo e Saverio Cammarata e protetti dalla normativa nazionale ed internazionale sul diritto d’autore ed i diritti connessi.
3.4 I gestori del portale riconoscono e promuovono la libera condivisione dei contenuti multimediali di genere enogastronomico presenti sul sito e a tal fine rilasciano le ricette con licenza “Creative Commons Attribuzione-Non-Commerciale-Condividi allo stesso modo 2.5 Italia License”, secondo i termini e le condizioni della stessa.
3.5 L’utente del portale sarà, pertanto, libero di riprodurre, distribuire, comunicare al pubblico, rappresentare, eseguire e recitare le ricette presenti sul sito con l’obbligo di attribuirne la paternità al relativo autore. L’utente non potrà utilizzare queste opere per fini commerciali. L’utente non potrà inoltre alterare o trasformare queste opere, né usarle per crearne altre. L’eventuale pubblicazione delle stesse opere su altri portali web è vietata, tale pubblicazione potrà avvenire solo in seguito a espressa autorizzazione del gestore del portale.
3.6 Le informazioni contenute nel sito, pur fornite in buona fede e ritenute accurate, potrebbero contenere inesattezze o essere viziate da errori tipografici. I gestori del portale si riservano pertanto il diritto di modificare, aggiornare o cancellare i contenuti del sito senza preavviso.
3.7 I gestori del portale non sono responsabili per quanto pubblicato dai lettori nei post e nei commenti a ogni post. Verranno pertanto cancellati, senza alcun preavviso, i post o i commenti ai post ritenuti offensivi o lesivi dell’immagine o dell’onorabilità di terzi, di genere spam, razzisti o che contengano dati personali non conformi al rispetto delle norme sulla privacy e, in ogni caso, ritenuti inadatti a insindacabile giudizio dei gestori stessi.
Art. 4 – Utilizzo del sito
4.1 Il sito complessivamente inteso è destinato ad uso esclusivamente personale.
4.2. È espressamente vietato danneggiare, interferire o interrompere l’accesso al portale o ai contenuti dello stesso, o compiere azioni che potrebbero alterare la funzionalità o interferire con l’accesso di altri utenti al sito o ai contenuti presenti.
4.3 È vietato utilizzare il portale o i contenuti dello stesso in modo illegale o dannoso per i gestori del sito o per qualsiasi altro utente del sito.
4.4 È vietato registrarsi per conto di terze persone.
4.5 È vietato registrarsi più volte, ovvero creare più account per la stessa persona.
4.6 È vietato l’utilizzo del portale o dei contenuti ospitati per fini commerciali senza l’espressa autorizzazione dei gestori del portale.
Art. 5 – Collegamenti e links
5.1 Le pagine di cui si compone il portale possono consentire l’accesso, attraverso i collegamenti ipertestuali dedicati, ad altri siti web o risorse in rete.
5.2 I gestori del portale non sono responsabili, direttamente o indirettamente, per eventuali danni subiti dagli utenti in relazione ai contenuti o alla pubblicità ospitata su tali siti o per i prodotti/servizi ivi offerti e negoziati.
Art. 6 – Regole della Community
6.1 Procedura di registrazione utente
6.1.1 Per poter accedere ai servizi della community di cui all’art. 2.3 è necessaria la registrazione dell’utente al portale secondo le modalità e alle condizioni descritte nel presente documento. Per poter accedere alla procedura di registrazione l’utente dovrà preventivamente visionare e approvare l’informativa per il trattamento dei dati personali di cui all’art. 13 del D. Lgs. n. 196/2003, disponibile in calce alle presenti Condizioni Generali, costituendone parte integrante ed essenziale. L’utente garantisce che i dati forniti sono veri, completi e aggiornati. L’utente si impegna, in caso di variazioni, ad aggiornare tempestivamente le informazioni fornite ai gestori del portale. In ogni caso i gestori del portale non potranno essere ritenuti responsabili per la mancata fruizione dei servizi offerti dal sito dovuta a errori o inesattezze relative ai dati personali forniti dall’utente all’atto della registrazione.
6.1.2 L’utente, all’inizio della procedura di registrazione dovrà indicare nome, cognome, data di nascita, un proprio indirizzo email, uno username e una password prescelta per accedere ai servizi della community. Il mantenimento della segretezza della password è di esclusiva responsabilità dell’utente che sarà, di conseguenza, responsabile di ogni attività posta in essere tramite l’utilizzo dello username associato alla password prescelta.   
6.2 Creazione del profilo utente
6.2.1 Effettuata la registrazione al sito secondo quanto previsto dal precedente art. 6.1, l’utente potrà procedere alla creazione del proprio profilo utente personale.
6.2.2 Il profilo utente si potrà arricchire con l’indicazione di ulteriori informazioni e/o sezioni quali, a titolo esemplificativo, sesso, città, chi sono, hobby, cucina preferita, piatti preferiti. L’utente potrà altresì caricare un’immagine associata al proprio profilo utente. 
6.2.3 Tutte le informazioni fornite dall’utente potranno essere rese accessibili agli altri utenti, registrati e non, del portale.
6.3 Cancellazione del profilo utente
………
6.4 Caricamento e condivisione delle ricette
6.4.1 Gli utenti registrati potranno inserire, associate al proprio profilo utente, le proprie ricette, in quanto autori degli stessi o avendo comunque acquisito dagli autori i relativi diritti secondo le vigenti leggi nazionali e internazionali in materia di diritti d’autore e diritti connessi.
6.4.2 L’inserimento delle ricette comporta per gli utenti la cessione a titolo gratuito in favore dei gestori del portale di un diritto di licenza illimitato, irrevocabile, universale, non esclusivo e completamente trasferibile di utilizzare, copiare, modificare, pubblicare e visualizzare ogni contenuto caricato sul portale. L’utente cede a titolo gratuito ogni diritto di sfruttamento economico sul contenuto caricato a favore di Alessio Di Salvo e Saverio Cammarata. 
6.4.3 L’inserimento delle ricette sul sito comporta, altresì, la rinuncia incondizionata a che il nome e lo username cui sono associate le ricette caricate sul sito venga riportato in occasione di ogni altro utilizzo che i gestori del sito vorranno fare del materiale ceduto.
6.5 Descrizione delle ricette e commenti
6.5.1 L’utente potrà associare alla ricetta caricata sul sito tramite il proprio profilo utente una descrizione delle modalità di preparazione della stessa con l’indicazione degli ingredienti e del tempo necessario per la preparazione.
6.5.2 L’utente potrà altresì esprimere giudizi e valutazioni, anche sotto forma di commenti, relativi alle proprie ricette o alle altre ricette presenti e rese disponibili sul portale.
6.5.3 Nello svolgimento delle attività di cui ai precedenti artt. 6.4.1 e 6.4.2 l’utente è tenuto a utilizzare un linguaggio corretto e idoneo alle finalità descritte. L’inserimento di commenti non idonei, su segnalazione secondo la procedura di cui al successivo art. 6.5, quali commenti incitanti all’odio razziale, blasfemi o volgari comportano l’immediata sospensione dell’accesso al sito e, in seguito alle verifiche predisposte dai gestori del sito, possono comportare la cancellazione dell’account.
6.6 Verifiche e procedura di segnalazione e rimozione di contenuti
6.6.1 I gestori del sito, secondo le disposizioni di cui agli artt. 14 e 15 della Direttiva 2000/31/CE (recepita in Italia con D. Lgs. n. 70/2003, non è responsabile delle informazioni trasmesse né delle eventuali violazioni di diritti di proprietà intellettuale di terze parti o altri utenti realizzate attraverso il portale.
6.6.2 I gestori del sito non esercitano, pertanto, un’attività di controllo preventivo sui contenuti caricati dagli utenti. Si riservano, tuttavia, il diritto di effettuare tale controllo modificando, cancellando, rimuovendo i contenuti non idonei senza preavviso.
6.6.3 Se un utente ritiene che un materiale caricato da altro utente sul portale stia violando le prescrizioni contenute nelle presenti Condizioni Generali può contattare il gestore del sito tramite la compilazione dell’apposito form “Contattaci” presente sul sito indicando il tipo di violazione, lo username del presunto responsabile nonché l’area del portale in cui è avvenuta la violazione. I gestori del sito, senza indugio, all’esito delle opportune verifiche, assumeranno i provvedimenti di cui al precedente 6.5.2.
Art. 7 – Limitazioni ed esonero di responsabilità
7.1 L’utente riconosce e accetta espressamente che l’utilizzo del portale avviene a sua sola ed esclusiva discrezione. I servizi offerti dal portale sono forniti “come sono” e “come disponibili” al momento della loro fruizione.
7.2 È espressamente esclusa a carico dei gestori del sito qualsiasi garanzia, esplicita o implicita, inclusa, a mero titolo esemplificativo, la garanzia di commerciabilità o di idoneità a scopi particolari o di qualità dei contenuti del sito.
7.3 I gestori del sito non forniscono alcuna garanzia del buon funzionamento del sito e dei servizi forniti.
7.4 Qualsiasi materiale scaricato o altrimenti acquisito dal o per il tramite del portale è ottenuto a sola ed esclusiva discrezione e a esclusivo rischio dell’utente. L’utente è il solo ed esclusivo responsabile per ogni danno al proprio computer o per la perdita di dati derivante dall’aver scaricato tali contenuti o materiali o dall’avere utilizzato il sito e i relativi servizi.
7.5 I gestori del sito non saranno in alcun modo responsabili per eventuali danni di qualunque specie e natura, anche relativi alla perdita di dati, risultanti da un utilizzo improprio o scorretto del sito o dei servizi, un accesso non autorizzato o un’alterazione delle trasmissioni o dei dati dell’utente, dichiarazioni o comportamenti di qualunque terzo soggetto.  
Art. 8 – Manleva 
L’utente dichiara e garantisce di tenere indenne e manlevare i gestori del sito da qualsiasi obbligo risarcitorio, incluse le ragionevoli spese legali, che possa derivare dai contenuti trasmessi o inviati dall’utente, dall’utilizzo dei servizi da parte dell’utente, dalla connessione ai servizi da parte dell’utente, da una violazione delle norme che ne regolamentano l’uso, da una violazione dei diritti di terzi.
Art. 9 – Clausola risolutiva espressa
I gestori del portale si riservano la facoltà di risolvere di diritto il presente contratto, ai sensi e per gli effetti di cui all’art. 1456 c.c., a mezzo di email inviata all’utente, in caso di inadempimento di anche una soltanto delle obbligazioni contenute negli artt. 4 e 6 delle presenti Condizioni Generali.
Art. 10 – Legge applicabile e foro competente
La legge italiana regola le presenti Condizioni Generali e le eventuali successive Condizioni Particolari. Per ogni controversia derivante o connessa alle presenti Condizioni Generali o a eventuali Condizioni Particolari sarà esclusivamente competente il Foro di Milano.
Art. 11 – Norma finale
11.1 I gestori del sito si riservano il diritto di modificare, integrare o cancellare, senza fornire alcun preavviso agli utenti, le presenti Condizioni Generali o qualunque parte di esse, in qualsiasi tempo, per ragioni di carattere giuridico o tecnico o di altra natura.
11.2 I gestori del sito possono modificare, sospendere o cessare in ogni tempo qualsiasi servizio offerto senza alcun preavviso.
11.3  Qualora una delle parti delle presenti Condizioni sia dichiarata invalida o inefficace secondo la legge applicabile, detta clausola invalida o inefficace si considererà sostituita da altra clausola valida ed efficace, in conformità con la volontà delle parti così come espressa  nella clausola originaria, e le restanti Condizioni si considereranno comunque efficaci.
Ai sensi e per gli effetti di cui agli artt. 1341 e 1342 c.c., l’utente nell’accettare le presenti Condizioni Generali dichiara di aver letto, compreso e di accettare le disposizioni di cui ai precedenti artt. 3, 4, 6, 9, 10 e 11. 
